# MARUNDONA - schivi e salti i nemici, ma lo fai con Maradona

## Cos'è MARUNDONA

Marundona è un **gioco 2D endless in pixelart** dove il giocatore impersonifica **Diego Armando Maradona** nel suo intento di **dribblare gli avversari mantenendo il possesso palla**. Le partite avranno luogo in uno degli stadi dove Diego Armando Maradona ha mostrato le sue **magie calcistiche**, ovviamente tutti sbloccabili dal giocatore, e gli avversari saranno **le più grandi personalità della storia del calcio**, del calibro di **Pelé**, **Ronaldo il fenomeno**, **Messi**, **Haaland** e molti altri. 

Le opere principali che hanno guidato lo sviluppo di **MARUNDONA** sono **Vampire Survivors**, per il sistema di potenziamenti, **Jetpack Joyride**, per la sua infinita mappa di gioco, e **Super Mario Bros** per le ambientazioni tematizzate e l'impostazione di gioco. 

---

## Input e controlli

Il giocatore assumerà il controllo di Maradona **correndo senza sosta** per arrivare **più lontano possibile dalla propria porta**, affrontando diversi **avversari**. 

**Il movimento in avanti** di Maradona è **automatico** e il giocatore non potrà fermarlo finché non perderà il possesso della palla (o finché non preme il tasto pausa); tuttavia, a sua disposizione per contrastare gli avversari, **Maradona avrà a disposizione una serie di driblling**. 

Il gioco avrà **inizio** dopo che l'utente avrà premuto il tasto _"Play"_, facendo partire l'animazione di avvio di gioco: dalla porta di Maradona, **l'arbitro consegnerà il pallone al giocatore e fischierà l'inizio del match**, con il quale saranno **abilitati i comandi al giocatore** e Maradona inizierà a correre. L'unica condizione che potrebbe **far terminare il gioco** è la **perdita del possesso palla** di Maradona, il che può avvenire **quando un avversario non è stato dribblato con successo**. 

Il giocatore avrà a disposizione il **VAR**, che potrà decidere **se Maradona ha perso il possesso per un intervento falloso**. In tale circostanza **il gioco riprenderà** dal punto in cui ci si era fermati ad una minor velocità, raggiungendo progressivamente il precedente ritmo di gioco. 

Ogni **dribbling** ha un **profilo giocatore** specifico che garantisce la sua **efficacia**, più l'avversario che si sta affrontando non rispetta questo profilo e più è probabile che il dribbling non abbia effetto. Ad esempio, un sombrero non può essere efficace su giocatori molto alti come Cristiano Ronaldo o Virgil van Dijk, mentre ha molta efficacia su giocatori bassi come Lorenzo Insigne o Lionel Messi. 

---

## Sistema di punteggi e bilanciamento

Nel momento in cui **il gioco termina**, verrà assegnato un **punteggio proporzionale alla distanza** di Maradona dalla propria porta; in particolare, sin dall'inizio del gioco un **contatore** terrà **traccia del percorso** in modo da notificare al giocatore l'attuale punteggio. Man mano che **la distanza dalla porta aumenta**, Maradona correrà ad una **maggiore velocità** e incontrerà **avversari sempre più forti**. 

Il contatore può avere dei **modificatori**, influenzati dal **livello** a cui Maradona si trova durante il gioco. Tale livello va ad aumentare **in base ai dribbling** che si effettuano contro i vari giocatori. 

---

## Sistema di dribbling e avversari

Come già anticipato, Maradona avrà a disposizione dei **potenziamenti** con cui sarà in grado di **dribblare alcuni avversari**. Ad ogni partita, il giocatore avrà a disposizione **4 slot dribbling** da assegnare, che potranno essere riempiti nel gioco incontrando apposite icone che segnalano la **presenza di un dribbling**. Se gli slot sono tutti occupati, il giocatore può decidere di **fare spazio** rimuovendo uno dei dribbling accumulati, **perdendo però la possibilità di utilizzarlo**. Tuttavia, **i dribbling hanno un uso limitato**, altrimenti **gli avversari di Maradona imparerebbero la tecnica** e non si farebbero più sorprendere: quando il numero di usi di un dribbling esaurisce, lo slot verrà **automaticamente liberato** e verrà fatto spazio per un nuovo potenziamento. 

Oltre ad un numero di usi e ad un profilo giocatore, i dribbling sono caratterizzati anche da **punti esperienza**: quando Maradona usa un dribbling **assume più esperienza** e aumenta il proprio livello. Il numero di usi sarà inversamente proporzionale ai punti esperienza di un dribbling per incitare il giocatore a **sviluppare una strategia** su quali dribbling usare e quali no. 

Quando Maradona raggiunge un **nuovo livello**, viene data la possibilità al giocatore di **incrementare anche il livello di uno dei dribbling** a disposizione. Il livello di un dribbling **incrementa la sua forza**, permettendo a Maradona di **saltare avversari con maggior facilità**; ad esempio, il sombrero al livello 1 potrebbe non avere effetto con un giocatore di stazza media come Giovanni Di Lorenzo, tuttavia aumentando il livello la probabilità di efficacia aumenta. 

Quando si presenta davanti al giocatore un **avversario mai incontrato prima** ed esso **viene dribblato**, Maradona si potrà **vantare davanti le telecamere** di averlo dribblato, facendolo entrare a far parte della sua **collezione**. Il giocatore avrà a disposizione una apposita sezione nel menu principale dove **consultare la lista di giocatori dribblati** e le loro **caratteristiche**, in modo da poter gestire meglio i dribbling da usare contro di essi. 

---

## Stadi e storia

Il giocatore, appena scaricato il gioco, vestirà i panni di un **giovane Maradona**, appena introdotto al mondo del calcio. Man mano che **macina chilometri** e **incontra avversari**, **Maradona evolve** cambiando squadra, stadio e nazione. Gli stadi e le squadre potranno essere **collezionati** e **giocati** dal giocatore che raggiunge un **determinato punteggio** o incontra **determinati giocatori** che hanno lasicato il segno nella carriera del **Dio del calcio**. 